---
layout: post
title: 'Kalau Macam Ini, Aku Pun Boleh Jadi Wakil Rakyat'
---

Tahun lepas, waktu lebih-kurang macam sekarang, aku balik kampung. Tujuan utama; nak mengundi. Pertama kali aku mendaftar jadi pengundi ialah waktu pilihanraya umum ke-12. Tahun lepas. Pilihanraya umum ke-11, empat tahun lepas, aku dah boleh mengundi sebenarnya. Tapi aku tak mendaftar.

Itu dulu. Zaman gelap aku. Daftar pemilih? *What the hell*? Aku lebih rela main *WarCraft* daripada main bolasepak. Aku lebih senang mengadap internet daripada mengadap buku. Lebih kerap tidur siang daripada pergi kuliah. Lagi baik sembang *pum pang pum pang* kat kedai kopi. *So*, untuk balik kampung semata-mata pergi mengundi memang langsung tak munasabah. Itu dulu. Zaman gelap aku.

Tapi. Tahun lepas, dengan rasa penuh tanggungjawab dan prihatin, aku ambil cuti semata-mata untuk pergi ke pejabat pos buat daftar pemilih. Dua minggu sebelum 8 Mac, aku dah sibuk-sibuk ke laman web SPR buat semakan daftar pemilih. Dua hari seblum 8 Mac, aku dah sibuk-sibuk, ambil cuti lagi balik kampung. Maklumlah nak pilihanraya.

**(Sia-sia usaha aku)**

Pilihanraya konon. **_Hak tuih_**!  
Sekarang dah hampir setahun Pilihanraya Umum Ke-12 berlangsung.  
Baik kerajaan. Baik pembangkang.  
Baik Melayu. Baik Cina. Mahupun India.  
Habuk pun *tarak*. Masih main politik lagi. Kerja satu pun tak buat lagi.  
Dah setahun! Sudah-sudahlah main politik tu. Buatlah kerja.  

Kamu tu dah jadi 'Yang Berhormat'.  
Kamu dah jadi 'Wakil Rakyat'.  
Kerjalah dengan cara terhormat.  
Berkhidmatlah untuk rakyat.  
Ini tidak. Hari-hari main politik.  
Kalau macam ini, aku pun boleh jadi wakil rakyat.  
