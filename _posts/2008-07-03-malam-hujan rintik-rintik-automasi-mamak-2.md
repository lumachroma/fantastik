---
layout: post
title: 'Malam Hujan Rintik-Rintik (Automasi Mamak II)'
---

Malam makin larut. Hujan rintik-rintik baru berhenti. Angin sepoi-sepoi. Sejuk
yang amat.

Lampu nightstand sudah aku padam. Dalam kesamaran cahaya lampu jalan yang
masuk melalui celahan langsir, aku masih boleh lihat jam dinding. Berbalam-
balam. Dah jam dua pagi. Aku masih belum boleh lelap walaupun bilik dah separa
gelap.

Tak boleh jadi ni. Rokok Pall Mall hijau yang hampir tinggal puntung aku
tenyeh ke ashtray. Dalam sejuk malam. Aku tunggang motor ke Ameerali.
  
* * *  
  
Malam makin larut. Hujan rintik-rintik baru berhenti. Angin sepoi-sepoi. Sejuk
yang amat.
  
Rampwalk Remo masih gementar. Maklumlah. Ini malam pertama dia bekerja sebagai
pelayan kelas 2 di Retoran Ameerali. Seksyen 15, Bandar Baru Bangi. Shift baru
mula. Pesan bos Ameerali sebelum mula shift tadi, dia semat dalam hati. Boleh
ke?
  
Pelanggan tengah ramai. Masing-masing dengan kerenah yang macam-macam.
Rampwalk Remo kemas meja yang baru ditinggalkan sekumpulan amoi. Seksi je
lebih. Makan bersepah. Satu-satu pinggan dan gelas dia kutip. Kemudian, meja
yang ditumpahi kuah, dilapnya sampai bersih. Dia puas.
  
Baru sahaja dia meninggalkan meja, seorang pelanggan yang baru sampai, duduk.
Dia melambai tanda mahu order. Cepat-cepat Rampwalk Remo hantar pinggan dan
gelas ke dapur.
  
Boleh ke? Hatinya makin berdebar-debar...

* * *  
  
"Remo. order thambi", laung Ameerali dari kaunter. Sambil menunding tepat ke
meja aku.

"Makan? Minum?", tanya Rampwalk Remo.

"Nescafe tarik satu. Gelas kecik", selamba.

"... ....", Rampwalk Remo angguk-anguk sambil berjalan semula ke dapur.

"Kejap, kejap. Erm, Maggi goreng Malay satu", sambil aku buat muka 'ketat'.
Tak sabar-sabar macha ni.

"... ....", Rampwalk Remo angguk-anguk lagi. Kali ini. Laju dia ke dapur.

"Boleh ke?", darahnya bergemuruh.

Lepas pekena Nescafe tarik dengan Maggi goreng, mesti boleh tidur. Selalunya
bila perut kenyang memang senang aku masuk tidur. Rugi tak tidur cuaca sedap,
sejuk-sejuk macam ni. Dah seminggu lebih, panas je memanjang.
  
Tiga minit.

Lima minit.

Sepuluh minit.

Last-last macha tu datang sambil bawa air dengan makanan. Lain macam je kaler
Nescafe aku ni. Mana Maggi goreng?

"Macha. Ni teh tarik. Roti canai ni siapa punya ni?", muka aku makin 'ketat'.
Rosak mood aku malam ni.

"... ...", Rampwalk Remo membisu. Masih buat muka cool walaupun gelabah.

"Memang tak boleh", bisik hatinya.

Ini lah benda yang membuatkan hatinya resah tak tenteram sepanjang malam.

  
"Sori bos. Ini worang baru kerija. Melayu tabley. Baru. India mari", tak
semena-mena Ameerali muncul.

"Ni ape ni. Aku mintak lain kasi lain ni. Potong la lu Mamak. Nescafe satu.
Maggi goreng satu", aku tak puas hati.

"Menu standard. Roti Kosong satu. Teh tarik satu. Sori bos.", sambil buat
goyang-goyang kepala ala Mamak.
  
"Dey thambi. Poh poh. Tukarr orderr.", dua-dua 'ekor' kedapur sambil cakap
bahasa yang aku biasa dengar tapi tak faham tu.

Ameerali bising.

Rampwalk Remo cuak.

Aku?

Menu standard. Roti Kosong satu. Teh tarik satu.

Ceh!

Macam robot.

Agaknya, semua customer dia buat order macam tu.

Boleh tahan Mamak ni.

Dua tiga bulan lagi. Macha tu. Jadi pandailah gamaknya...
