---
layout: post
title: Dilema Aku dan PTPTN
---

Aku bekas pelajar [Multimedia University](http://www.mmu.edu.my/) (MMU) dan ini kisah benar.

MMU universiti swasta. Belanja belajar mahal. Kursus dan program yang disediakan susah belaka. Tapi, aku tak *aware* semua *tu*. Umur aku baru 18 tahun. Bila surat tawaran sampai, keputusan tepat mesti dibuat dengan cepat dan tangkas. Bila difikirkan kembali, cepat dan tangkas *tu* memang, tapi tepat *tu* aku kurang pasti.

Segalanya bermula di saat aku daftar dengan MMU. Aku hutang dengan PTPTN **MYR80,000.00**. Sebab aku *extend* belajar setahun setengah, aku hutang pula dengan MMU **MYR17,000.00**. Lain kali aku cerita kenapa aku *extend*.

Naik bukit, turun bukit, masuk hutan, keluar hutan, akhirnya aku graduate...

Sebab aku masih berhutang dengan MMU, masa aku *convo*, aku naik pentas dapat kotak kosong *je*. Sampai sekarang MMU masih 'pegang' *scroll* (ijazah) aku. Nasib baik MMU, kalau Ahlong, dah lama tangan aku kena kerat.


```
Dulu aku ada motor cabuk buat modal untuk pergi kelas
dan jalan-jalan keliling Melaka.
Tapi alhamdulillah sekarang aku dah bekerja.

Dapat kerja yang elok.
Gaji pun boleh tahan.
Dah boleh makan sedap.
Dah boleh pergi melancong.
Dah berkereta.
Dah berpasangan.
```

Tapi hutang apa cerita?

Aku bayar hutang MMU bulan-bulan ikut kadar kemampuan aku. 

Sebab?

Aku nak 'pegang' *scroll* aku sendiri. Lagipun hutang MMU tiada paksaan, tiada cengkeram, tiada bunga dan seangkatan.

PTPTN lain pula cerita.

PTPTN aku bayar MYR50.00 sebulan supaya tak kena saman. Dia boleh saman *bro*. Tapi lima puluh hengget sebulan *kalu*, sampai bila nak langsai? 

Lepas 133 tahun habislah *kot*. Cucu aku boleh tolong sambung bayar nanti. 

Itu kalau kira guna kalkulator kita, tapi kalau guna formula PTPTN, hutang aku boleh bertambah sampai berkoyan-koyan. Tak habis-habis dia punya hutang. Ajaib. Ceti pun kalah. Ahlong pun tak berani buat bisnes macam ni.

Inilah sebab-musabab yang menjadi punca orang marah.

PTPTN ni ada **kos pentadbiran**. 

Apa yang ditadbir mereka, aku kurang pasti. 

Kalau nak cerita pasal kepincangan servis PTPTN ni boleh buka *post* baru. Berjela-jela senarai dia. Jadi, caj 3% yang dikenakan sebagai kos pentadbiran ni, pada aku memang tak patut dan sangatlah kejam.

Engkau orang mesti hairan, setakat tiga peratus pun orang nak kecoh. Bikin malu saja. *Meh* aku terangkan ajaib ke tak ajaib PTPTN ni. Lapan puluh ribu kalau dicaj tiga peratus setahun, jummlahnya dua ribu empat ratus. Kalau dua ribu empat ratus dibahagi dengan dua belas, sebulan jadi dua ratus. Aku bayar lima puluh sebulan bersamaan enam ratus setahun.

Caj dua ribu empat ratus; bayar enam ratus; baki caj seribu lapan ratus.

Jadinya, hutang aku daripada lapan puluh ribu akan meningkat tahun ke tahun sebab aku bayar kurang daripada kos pentadbiran.

Magis kan? Ya. Sangat.

Orang pinjam duit nak buat belajar. Nak majukan negara. Nak penuhi tanggungjawab. Nak dapat kerja bagus-bagus. Nak sara mak ayah. Belajar itu kan satu ibadat. Tapi dia buat pulak untung. Bikin semua orang rungut dan tensi.

Tapi aku selamba. Aku ada satu **_loophole_**.

Aku tandatangan perjanjian (*agreement*) berdarah dengan PTPTN ni, pada tahun 2000. Perjanjian orang lain yang sebelum-sebelum atau selepas-selepas, aku tak tahu. Ikut perjanjian *tu*, kalau aku mati, hutang aku kira halal. Penjamin aku pun ikut lepas sekali. Jadinya pergi ~~jahanam~~ ke laut sama itu PTPTN sebab kalu aku fikir banyak-banyak pun boleh naik gila kepala otak.

___
####NOTA PANGLIPURLARA:
Usul kerajaan baru-baru ini hendak menurunkan kos pentadbiran sebanyak 50% sangat dinanti-nanti. Akan aku ikuti sandiwara semasa kerajaan melalui surat khabar tidak lama lagi. Siapa yang jadi hero, siapa yang jadi crook; atau hanya sembang kosong politik saja?
