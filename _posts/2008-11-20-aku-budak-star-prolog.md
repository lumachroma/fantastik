---
layout: post
title 'Aku Budak STAR : Prolog'
---

Tarikh itu.

Aku masih ingat lagi tarikh keramat itu.

**5 Disember 1994**.

Masakan aku boleh lupa. Antara tarikh-tarikh penting yang memang aku kenang sampai mati. Tarikh itu adalah tarikh bermulanya satu era baru dalam hidup aku. Tarikh bila mana aku mula kenal erti hidup.

Tempat itu.

Aku masih ingat lagi tempat gah itu.

[**Sekolah Tuanku Abdul Rahman**](http://www.staripoh.com/).

Masakan aku boleh lupa. Antara tempat-tempat yang masih aku singgah kalau aku lalu. Tempat di mana aku mula belajar berdikari. Belajar selok belok kehidupan.

Banyak yang aku timba di situ. Banyak yang aku harung di situ. Sepanjang lima tahun aku di situ, banyak yang telah aku tempuhidi situ. Pahit, manis, suka, duka. Sejak pertama kali aku menjejakkan kaki di situ sampailah terakhir kali aku
melangkah keluar dari situ, tak pernah aku kesal tentang apa yang telah dan pernah berlaku di situ.

Sebab? *__Ianya hebat! Ianya epik!__*

Kawan-kawan yang aku kenali.<br />
Memori-memori yang aku lalui.<br />
Pengalaman-pengalaman yang aku perolehi.<br />
Ilmu pengetahuan yang aku pelajari.<br />
Erti kehidupan yang aku rasai.<br />

Semuanya cukup berharga.<br />
Aku rindu waktu itu. Aku rindu tempat itu.<br />

*Aku budak STAR. Dan ini cerita aku.*
