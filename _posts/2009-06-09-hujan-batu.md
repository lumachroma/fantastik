---
layout: post
title: 'Bujan Batu'
---

Di suatu malam yang hening, ketika berjalan pulang dari kerja, aku seluk poket seluar *jeans*. Aku capai kotak rokok **_Pall Mall_** hijau yang ada gambar anak makhluk asing tu. Tinggal sebatang. Aku hampa. Bekalan rokok yang aku bawa dari Malaysia lima kotak semuanya sudah kehabisan.

Waktu itu cuaca amat sejuk dan mungkin hujan akan turun sebab langit gelap tanpa sebutir bintang pun yang kelihatan. Aku zip baju sejuk sampai atas. Sampai paras leher. Masih sejuk. Di kejauhan, di celah-celah bangunan-bangunan pejabat yang meninggi aku nampak *Tokyo Tower*. Semalam lampu kuning. Hari ni lampu biru. Memang selalu-selalu lampu kuning. Hari saja yang lampu biru. Mungkin sebab Jepun dah layak Piala Dunia 2010 *kot*.

Perjalanan pulang ke hotel terpaksa dilencongkan ke *7-Eleven* terdekat. Macam biasa staf-staf *7-Eleven* di kaunter menyambut aku dengan ucapan-ucapan mesra yang aku tak faham sebutir pun sambil mereka sedang sibuk melayan pelanggan lain.

Sampai di depan kaunter aku buntu. Banyak sangat rokok hijau. 
Minah kaunter tu tengok aku.  
Aku tengok minah kaunter tu.  
Dia senyum.  
Aku senyum.  

Dalam banyak-banyak rokok rokok hijau dekat kaunter tu aku ternampak:

> Nutty Menthol

*Wow! Sungguh catchy.*  
Tanpa berfikir panjang, aku tunding tepat hala rokok yang itu.  

"Kore?" minah kaunter tu tanya aku.  
"Hait." aku jawab spontan.  

Rokok 320 yen, *neskepe* panas tin kecil 105 yen. Keluar je *7-Eleven* terus aku ketuk-ketuk rokok tu di tapak tangan. Dah jadi kebiasaan. Bagi padat tembakau dalam rokok tu konon-kononnya.

Sambil jalan-jalan malam-malam buta, angin sepoi-sepoi, cuaca sejuk-sejuk, hisap rokok sejuk, minum neskepe panas, memang *neat* dan *awesome*. Tapi itu hanya mainan perasaan.

*Damn!* Apasal rasa rokok ni macam *celaka*?

Sah aku *__homesick__*.

[![](http://1.bp.blogspot.com/_e86KQvrn6dg/Si3g4eykmOI/AAAAAAAAAdo/PgQsBD141Ug/s320/DSC00587.JPG)](http://1.bp.blogspot.com/_e86KQvrn6dg/Si3g4eykmOI/AAAAAAAAAdo/PgQsBD141Ug/s1600-h/DSC00587.JPG)"

Nasib baik aku masih ada sebatang *Pall Mall* hijau untuk *emergency*.

Betul kata orang tua-tua.
> Hujan emas di negeri orang,   
> hujan batu di negeri sendiri,  
> lebih baik di negeri sendiri.  

Ya memang aku *__homesick__*.  
Dan lagi ...  
Aku rindu minah kawai [ni](http://sputnik--sweetheart.blogspot.com/).  
