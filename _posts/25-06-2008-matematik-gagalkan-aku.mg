---
layout: post
title: 'Matematik Gagalkan Aku (buat kali yang keseratus lebih)'
---

Selepas baca entri [pipiyapong
](http://www.blogger.com/profile/03677813150312790630)yang buat aku ketawa
pecah perut, aku teringat. Dulu aku pernah ketawa macam ni. Baru aku sedar,
bukan [ilusi optik](http://www.cs.toronto.edu/~moraes/illusion.html) saja yang
wujud, [ilusi minda](http://hilangpunca.blogspot.com/2008/06/pengalaman-saya-
berhadapan-dengan-kawan.html) pun ada.

Lewat malam itu, aku dan kawan-kawan baru habis tengok wayang. Cerita apa, aku
tak ingat. Badan sejuk. Perut lapar. Tak tahu siapa punya idea, tahu-tahu
semua dah bergerak menuju ke Hartamas. Punya susah nak parkir dekat Hartamas
ni, pusing-pusing sepuluh kali belum tentu jumpa. Last-last jumpa parkir depan
Burger King. Perut memang dah berbunyi. Burger pun jadilah.

Budak-budak ni kalau order, nafsunya mengalahkan singa lapar, duitnya macam
tauke balak baru dapat laba. Makan macam syaitan. Makan punya makan, sembang
punya sembang tiba-tiba [Manjit ](http://www.flickr.com/photos/khaaiz)buka
cerita:

```
Ada tiga orang sahabat. Pergi makan di restoran. Dah habis makan, yang
seorang ni panggil pelayan untuk minta bil.

"Dik, kira ni dik", sambil cungkil gigi.

"Dua puluh lima bang", jawab sipelayan tadi.

Masing-masing keluarkan seorang sepuluh ringgit. Tak lama kemudian, sipelayan
datang dengan baki lima ringgit di tangan.

"Susah nak kira ni", kata yang cungkil gigi tadi.

"Macam ni lah".

"Adik ambil dua ringgit buat tips".

"Pulangkan tiga ringgit kat kami", kata yang seorang lagi. Menyelesaikan
masalah. "Nah, ambil baki seorang seringgit".
  
Tadinya setiap seorang yang menyumbang 10 ringgit, dapat baki seorang
seringgit. Jadinya tiga sahabat tadi dah belanja 9 ringgit setiap seorang.
  
Soalannya; setiap seorang keluarkan duit 9 ringgit. 9 ringgit darab 3,
jumlahnya 27 ringgit. 2 ringgit dah bagi pelayan buat tips. Baru 29 ringgit.
Mana lagi seringgit?
```

Fikir punya fikir sampai bingung. Soalan ni buat aku tak lalu makan. Aku
ketawa pecah perut bila Manjit bagi jawapan. Lepas tu, sambung balik makan.
*Mushroom Swiss Double*. Mana boleh bazir.
