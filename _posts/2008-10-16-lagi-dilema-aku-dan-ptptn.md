---
layout: post
title: 'Lagi Dilema Aku dan PTPTN'
---

Dilema aku dan PTPTN telah bermula sejak aku menandatangani perjanjian dengan mereka sekitar tahun 2000 dan berlarutan sehingga kini.

Lama dulu, bila aku masih belajar di [MMU](http://www.mmu.edu.my), masalah yang selalu timbul antara lain ialah kelewatan pembayaran. Tak lama dulu, bila aku baru mula bekerja, masalah yang timbul antara lain ialah aku tiada wang yang cukup untuk membuat pembayaran balik. Baru-baru ini, bila aku sudah agak mampu untuk membuat pembayaran balik, masalah yang timbul antara lain ialah aku sangsi dengan kaedah pembayaran yang begitu membebankan dan mencurigakan.

Baca '[Dilema Aku dan PTPTN](http://hello.nazrulhisham.net/2008/06/17/dilema-aku-dan-ptptn/)' untuk *feel* yang lebih *kaw* sebelum baca perenggan- perenggan seterusnya.

Juga baru-baru ni, PTPTN melalui Timbalan Menteri Pengajian Tinggi Datuk Idris Haron berkata mereka akan [**turunkan caj perkhidmatan**](http://www.utusan.com.my/utusan/info.asp?y=2008&dt=0610&pub=Utusan_Malaysia&sec=Pendidikan&pg=pe_03.htm) dalam *sokkabar*. *Wah!* Masa tu aku dah pasang angan-angan. Bolehlah aku hidup senang sikit walaupun sambil buat pembayaran balik PTPTN. Kalau betul kena gayanya, memang aku akan bayar hutang aku dengan PTPTN ni.

Masih baru-baru ni, kali ni PTPTN melalui Menteri Pengajian Tinggi sendiri Datuk Seri Mohamed Khaled Nordin berkata [**caj PTPTN 1 peratus**](http://www.utusan.com.my/utusan/info.asp?y=2008&dt=0814&pub=Utusan_Malaysia&sec=Muka_Hadapan&pg=mh_01.htm) - Kadar baru berkuat kuasa 1 Jun lalu ringankan beban sejuta pelajar.

*Pergh!*
  
*Ting tong* sekejap bila aku baca sokkabar Utusan. Dua tiga kali aku baca. Dua tiga *sokkabar* lain aku selongkar. Kali ini betul-betul dia oarang buat. Betul-betul turunkan caj perkhidmatan. Betul-betul murah. Aku rasa macam nak kerat
*sokkabar* Utusan tu buat *frame*. Gantung kat dinding buat pembakar semangat nak *bayor utang*. Angan-angan aku untuk hidup senang hampir menjadi kenyataan. Bolehlah aku tolong mak ayah aku lebih sikit. Bolehlah aku kahwin dengan
[mem](http://sputnik--sweetheart.blogspot.com/) aku awal sikit. Bolehlah itu.
Bolehlah ini.
  
Tidur malam pun nyenyak je. Senyum pun dah lain macam je. Bak kate bos Jepun
aku, '*You not make a poka face today*' (*poker face*).

Dekat semua orang aku cerita.
  
Jumpa [mem](http://sputnik--sweetheart.blogspot.com/), aku cerita: "Bi, PTPTN dah turun, boleh la kita *start bayar*".

Jumpa adik aku, aku cerita: "*Wei*, PTPTN dah turun. Dah murah skang. Jom bayar".

Jumpa *member-member*, aku cerita: "PTPTN dah turun *nyem*, bila lu orang *mo start* bayar? Gua nak bayar ni."

Dekat ayah aku pun aku cerita: "Ayah tak payah risau. Lepas ni PTPTN mesti beres".
  
Semalam. Aku dapat [pekeliling](http://www.ptptn.gov.my/docs/Pekeliling/2-2008.pdf) PTPTN. Katanya, "**Perlaksanaan Pembiayaan Pendidikan dengan Pengenaan *'Ujrah'* atau Upah 1 Peratus Setahun Atas Kadar Rata**"

*Pergh!*
  
Bukan main seronok. Macam budak-budak dapat main hujan. Dua tiga kali aku baca. Macam percaya tak percaya. Angan-angan aku bakal menjadi kenyataan. *Manyak syiok*.
  
Hari ni. Saja-saja aku baca baik pekeliling tu. Alih-alih ...

Menyirap darah aku!
  
Engkau orang nak tahu?

![Alt text](http://4.bp.blogspot.com/_e86KQvrn6dg/SPai0xWsx5I/AAAAAAAAACw/_zbbsHcvEpw/s640/ingkar.png)

Aku bukan ingkar.

Aku tak mampu la <strike>bahlul</strike>.

*Weh* PTPTN! *Skang lu mau tolong gua ke lu tak mau tolong gua*?

---
####NOTA PANGLIPURLARA:
Aku dah agak dah. Ini hanya sandiwara semasa kerajaan. Sekadar sembang kosong
politik. Nak tolong orang buat cara nak tolong orang. Tolong semua sekali.
Bukan tolong bersyarat. Fikir nak untung je. Tak ihklas. Mereka ini tidak
menolong langsung!
  
*__Damn it!__*
