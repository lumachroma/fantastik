---
layout: post
title: 'Pertandingan Populariti'
---

Dalam pertandingan populariti, yang menang selalunya mesti dari kalangan yang
popular. Yang popular itu mestilah terampil, kaliber dan bagus. Itu kebiasaan.
Kadang-kadang, kebiasaan boleh jadi luar biasa, bila pertandingan populariti,
pemenangnya popular sahaja yang lebih. Terampil, kaliber dan bagus tidaklah
sangat.
  
*__Damn it!__*

Pemenang pertandingan populariti lazimnya akan menentukan trend dan hala tuju
kelompok yang terlibat. Masalah timbul bila pihak-pihak yang bertanding
masing-masing tahap keterampilannya teruk dan tidaklah bagus. Yang menjadi
mangsa adalah kelompok yang terlibat tadi. Tidak kira mereka-mereka ini adalah
peminat-peminat si pemenang ataupun sebaliknya. Semuanya bakal menerima padah
akibat ketidakterampilan pemenang.
  
Lebih buruk lagi elemen kebencian ditiup kedalam atmosfera pertandingan
populariti itu. Umumnya pihak yang bertanding terlebih dahulu ada peminat
setianya dalam kelompok yang terlibat. Mana mungkin bertanding tanpa peminat?
Jadinya jumlah peminat pihak-pihak yang bertanding akan menentukan kemenangan
mereka ini. Jika jumlah peminat meraka ini hampir sama banyaknya, maka
kemenangan boleh dikatakan akan ditentukan oleh mereka-mereka yang berdiri di
atas pagar dalam kelompok yang terlibat.
  
Sekiranya pihak yang bertanding itu dibenci oleh kelompok tersebut, lebih-
lebih lagi oleh mereka-mereka yang berdiri di atas pagar ini, sudah tentu
kemenangan mudah akan memihak kepada pihak yang satu lagi (tidak dibenci)
walaupun pihak ini tahap keterampilannya sama teruk malah lebih buruk daripada
pihak yang dibenci.
  
Bahayanya disini pemenang mesti disanjung dan diikuti walhal bagusnya tidak.

Tin kosong.

Sampai bila agaknya mereka-mereka yang tidak kaliber ini ingin bertanding dan
merosakkan kualiti pertandingan populariti itu? Sepatutnya pihak-pihak yang
bertanding dalam pertandingan populariti tadi mestilah terampil, kaliber dan
bagus. Barulah pertandingan itu akan menjadi lebih berkualiti, bermakna dan
berkesan.

Yang terjadi hari ini adalah sebaliknya.

Tidak bagus pun mahu bertanding (tidak tahu malu agaknya, gila populariti
mungkin).

Pertandingan menjadi tidak bermakna.

Pemenang langsung tidak berkesan!
  
Selagi keadaan ini berterusan, nasib kelompok yang terlibat tidak akan terbela
dan terjaga. Akhirnya yang menjadi mangsa adalah kelompok yang terlibat tadi.
  
Padan Muka.

---
####NOTA PANGLIPURLARA:
*Pilihanraya oh pilihanraya!*
