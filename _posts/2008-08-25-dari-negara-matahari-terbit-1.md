---
layout: post
title: 'Dari Negara Matahari Terbit I'
---

Dulu. Aku pernah dengar. Kawan aku cakap. Orang Jepun. Pendek. Sekarang. Bila
aku di Jepun. Aku perhati. Tiada yang pendek pun? Semuanya normal. Macam orang
kita.

Seperkara lagi. Aku tengok. Orang Jepun. Tiada yang obes pun? Semuanya kurus.
Tak macam orang kita. Aku yang sedikit gempal dah terasa gemuk. Cis!

Rakan pejabat orang-orang Jepun kata. Kalau gemuk. Kerajaan saman. Macam tipu
'je'.

Hotel tempat aku menginap dekat dengan pejabat tempat aku bekerja. Aku
berjalan ulang-alik cuma sepuluh minit. Berjalan kaki di Jepun adalah perkara
biasa. Jaringan keretapi awam Jepun sangat cekap. Efisyen dan sistematik.
Jadinya semua orang berjalan. Tidak perlu berkereta.
  
Sambil berjalan sambil aku cuci mata. Minah-minah Jepun semuanya nampak lawa.
Mungkin sebab kurus. Mungkin sebab putih. Mungkin juga sebab kosmetik. Mungkin
aku mata keranjang. Entahlah. Memang lawa agaknya. Masing-masing bergaya.
Masing-masing berfesyen walaupun hanya hendak ke pejabat. Tapi satu yang
kurang. Gigi minah-minah Jepun kuning. Kuat rokok atau kuat kopi mungkin.
  
Kalau engkau orang hendak tahu. Orang Jepun kuat kerja. Mereka ni kerja macam
robot. Boleh kata, robot pun tak kerja kuat macam orang Jepun kerja. Kalau
tokoh pekerja kita tengok orang Jepun kerja. Mesti dia angkat bendera putih.
Aku masuk pejabat pukul sembilan pagi. Pukul sebelas malam baru aku keluar
dari pejabat. Kalau di Stesen LRT Masjid Jamek waktu puncak pukul enam petang.
Waktu puncak di Stesen Tren Shinagawa pukul sebelas malam.

Gila tak gila lah orang Jepun kerja.

[Sony](http://www.sony.com.my/article/239931/section/overview) terpaksa
mempraktikkan '*non overtime day*' setiap hari Rabu untuk mengelakkan kegilaan
bekerja orang Jepun menjadi-jadi. Setiap hari Rabu aku boleh nampak mereka
pulang awal sedikit. Itupun waku puncak di stesen keretapi masih kekal pukul
sebelas malam. Sebabnya. Orang-orang Jepun masih nak pulang lewat. Mereka akan
'*kampai*' sampai mabuk setiap hari Rabu sebelum pulang ke rumah.

Gila tak gila lah orang Jepun mabuk.

Waktu malam. Bila di bilik hotel. Sebelum masuk tidur. Aku ada sedikit
peluang. Menonton rancangan televisyen Jepun. Orang Jepun suka main bola
lisut. Jadinya kalau hotel aku ada dua saluran percuma. Setiap satu saluran
percuma ada lebih-kurang sepuluh rancangan. Boleh kata lima enam rancangan
tayang bola lisut. Bosan.

Yang amat menarik. Rancangan riang-ria orang Jepun. Mereka suka buat siri kuiz
realiti. Suka buat rancangan pertandingan realiti. Suka buat rancangan
temuramah realiti. Macam-macam. Semuanya pelik-pelik. Susah hendak aku
terangkan. Istana Takeshi yang pernah ditayang di tempat kita tu pun dah
pelik. Yang di Jepun lagi pelik. Walaupun pelik. Rancangan riang-ria orang
Jepun. Yang amat menarik.
  
Apa pun. Tindak-tanduk tingkah-laku tabiat orang Jepun. Negara Jepun sendiri
tetap maju. Jepun pada pandangan aku sangat-sangat maju. Orang kita kalau
diberi lima puluh tahun lagi pun belum tentu boleh maju macam Jepun maju
sekarang. Mereka sistematik. Mereka bersih. Mereka rajin. Mereka bertamadun.
Aku kagum.
___
####NOTA PANGLIPURLARA:
Aku tertunduk-tunduk buat [ojigi](http://www.youtube.com/watch?v=OiiU0q1bLB4)
lebih seratus kali sehari. Automatik kepala tu nak tunduk je. Apa cerita?
