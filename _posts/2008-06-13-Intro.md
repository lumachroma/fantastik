---
layout: post
title: Intro
---

Blog aku yang entah keberapa ni dah siap.

Tarik nafas dalam-dalam.

Aku rasa, aku nak serius menulis. Kali ni aku agak serius. Engkau semua jangan ketawa. Aku serius. Sejak mula-mula aku kenal internet, sejak zaman aku main IRC 12 tahun yang lepas, aku rasa dah dekat tujuh lapan blog pernah aku bangunkan. Jujur aku nyatakan yang hampir semua (bukan semua) blog-blog aku tu karut. Masa tengah putus cinta, buka blog untuk maki bekas awek. Masa tengah gila computer, buka blog tentang IT. Masa tengah kusut, buka blog untuk lepas geram. Macam-macam. Maklumlah. Penulisan orang muda. Darah tengah mendidih.

Encik Azman, bekas pensyarah aku pernah kata;
"You write. Please write. You can write anything about everything. Intellectual to nonsense, humor to entertainment, about war, about racism, chose your topic or genre. We are fully all-rounder educated generation; not like our forefathers where among them intellects are scarce."

"People will read, most of them will."

Lama dah. Setahun dua lepas. Aku pendamkan saja. Masa dia jumpa bapak aku, Cikgu Daud, dia cerita lagi benda yang sama. Kelakar juga Encik Azman tu.

Tapi, ada betulnya cakap dia tu. Sekurang-kurangya aku boleh kongsi wisdom aku kepada engkau semua. echeeh. Boleh aku isi masa lapang aku dekat pejabat ni. Pening juga kepala otak aku hari-hari buat programming. Boleh buat ubat.

Lagipun, sebenarnya aku ni pelupa. Boleh kata semua perkara penting aku tulis atas kertas. Dulu masa aku duduk asrama, setiap kali nak balik kampung, aku akan packing sikit-sikit. Disebabkan aku ni pelupa, aku akan buat satu senarai pakaian yang aku bawa balik kampung, supaya bila balik semula ke asrama, aku tak tertinggal pakaian aku di kampung. Boleh tahan nerd juga aku masa sekolah dulu. Jadi, bila aku mula menulis sekarang, perkara-perkara yang aku tulis di sini taklah aku lupa.

Tarik nafas dalam-dalam.

Harapan aku kali ni, biarlah datang seru aku untuk menulis. Jangan jadi hangat-hangat tahi ayam. Idea tu, biarlah datang mencurah-curah. Nanti, baru senang aku nak buat post. Engkau semua (sesiapa yang baca) aku harap engkau semua akan dapat kongsi wisdom daripada hasil penulisan aku ini. Paling tidak, masa lapang engkau semua terisi. Taklah asyik melayan pornografi dekat internet saja.

Mulai hari ini, bermulalah hidup aku sebagai penulis sambilan kecil-kecilan.

Amin.
