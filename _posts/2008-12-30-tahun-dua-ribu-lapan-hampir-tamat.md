---
layout: post
title: 'Tahun Dua Ribu Lapan Hampir Tamat'
---

Ukuran ialah proses menentukan saiz sesuatu kuantiti dalam unit yang telah ditakrifkan.

Masa adalah satu unit ukuran yang penting. Asas unit (SI based unit) untuk masa adalah saat. Unit masa yang lebih besar seperti minit, jam, hari, bulan dan tahun ditakrifkan daripada saat.

Dalam kehidupan seharian, selalunya saat yang berlalu tidak begitu diendahkan oleh kita; manusia. Kita lebih cenderung untuk menyedari perbezaan masa dalam unit masa yang lebih besar seperti jam, hari, minggu, bulan ataupun tahun. Mungkin kerana saat itu sangat singkat. Kita yang sudah biasa tidak ambil peduli tentang perkara-perkara yang remeh, lebih mudah merasakan saat kurang sesuai untuk dijadikan pengukur.

Contoh-contoh tipikal berkenaan kesedaran masa:

"Tahun depan umur aku dah 27 tahun".  
"Lesen mati lagi sebulan".  
"Alamak, next week exam!".  
"Dua hari lagi, sampailah tu".  
"Esok gaji".  
"Dua jam lagi nak rehat".  

Masa hanya disedari apabila tempoh yang ditetapkan hampir tiba. Biasanya ketika melakukan sesuatu mahupun menjalani kehidupan seharian, kita sering alpa tentang berlalunya masa. Banyak perkara-perkara yang disempurnakan tidak sepadan dengan masa yang sepatutnya diuntukkan. Akibatnya banyak masa dibazirkan.

Pernah berlaku perkara sebegini dalam hidup aku. Aku bukan sekadar melakukan sesuatu secara sambil-lewa. Tapi waktu itu aku langsung tidak mempedulikan tentang masa. Buat apa yang aku suka. Memang seronok dan bebas. Sampai suatu ketika aku menyesal. Engkau orang pernah rasa?

Sensitiviti terhadap masa amat penting. Pernah aku cuba untuk mempraktikkan kesedaran total terhadap masa. Cuba merasai kehilangan setiap saat dengan setiap gerak-geri aku. Sangat sukar. Jadi, aku tak buat begitu lagi. Cukuplah sekadar aku sedar yang masa sedang berlalu. Dan sekali-sekala aku akan berkira-kira adakah masa yang aku guna setimpal dan berbaloi dengan apa yang aku buat.

Pada pendapat aku, dalam banyak-banyak benda kepunyaan (atau dipinjamkan) kita dalam dunia ini boleh diganti dan dicari kecuali masa!

Jadikan ini pedoman:

> By the declining day,  
> Lo! man is in a state of loss,  
> Save those who believe and do good works, and exhort one another to truth and exhort one another to endurance.  

<small>(al-asr The Noble Qur'an chapter 103)</small>

Hargai masa dan Selamat Tahun Baru.
